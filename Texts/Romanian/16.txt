
Sumar de tip extract, 30% (5 fraze): S1, S4, S5, S8, S9
Sumar de tip extract, 50% (7 fraze): S1, S2, S4, S5, S8, S9, S13

S1: Luna este un corp astronomic care orbitează planeta Pământ, fiind singurul său satelit natural permanent.
S2: Este al cincilea cel mai mare⁠ satelit natural din Sistemul Solar, și cel mai mare dintre sateliți planetari relativ la dimensiunea planetei pe care o orbitează (obiectul său primar).
S3: După satelitul lui Jupiter, Io, Luna este al doilea cel mai dens satelit dintre cei ale căror densități sunt cunoscute.
S4: Se consideră că Luna s-a format acum circa 4,51 miliarde de ani, nu mult după Pământ.
S5: Există mai multe ipoteze pentru originea sa; cea mai acceptată explicație este că Luna s-a format din resturile rămase după un impact uriaș între Pământ și un corp de dimensiunile lui Marte, numit Theia.
S6: Luna este în rotație sincronă cu Pământul, adică arată întotdeauna aceeași față către el, partea vizibilă fiind marcată de mări lunare vulcanice întunecate.
S7: Văzută de pe Pământ, este al doilea obiect ceresc vizibil de pe Pământ ca strălucire, după Soare.
S8: Suprafața sa este de fapt întunecată, deși prin comparație cu cerul nopții pare foarte luminoasă, reflectanța ei fiind doar puțin mai mare decât cea a asfaltului⁠ uzat.
S9: Influența ei gravitațională produce mareele oceanice, mareele de uscat⁠, și o ușoară prelungire⁠ a zilei.
S10: Distanța orbitală actuală a Lunii este de 384.400 km, sau 1,28 secunde-lumină.
S11: Această valoare este de aproximativ treizeci de ori mai mare ca diametrul Pământului, mărimea aparentă pe cer fiind aproape la fel de mare ca cea a Soarelui, ca urmare Luna acoperă Soarele aproape perfect în timpul eclipselor totale de Soare.
S12: Această potrivire de aparență vizuală nu va continua în viitorul îndepărtat, pentru că distanța între Lună și Pământ este într-o lentă creștere.
S13: Programul Luna⁠ al Uniunii Sovietice a fost primul care a ajuns pe Lună cu nave spațiale fără echipaj⁠(d) în 1959.
S14: Aceste misiuni au adus rocă lunară⁠ care a fost folosită pentru a dezvolta o înțelegere geologică a originii Lunii, a structurii ei interne⁠, și a istoriei mai recente.